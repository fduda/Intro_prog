Engineering of ingenieurswezen heeft als doel technische onderdelen, constructies en of systemen, zoals die van 
een machine, hun functie te laten vervullen. Daartoe worden optredende en of gewenste processen, de werking
ervan, uitgezocht en uitgewerkt. Individueel of in teamverband worden passende onderdelen ontworpen, optredende spanningen
berekend en de te produceren onderdelen gemodelleerd en of op technische tekeningen gespecificeerd. In sommige vakgebieden 
is onderhoud standaard onderdeel van de te verrichten werkzaamheden. Voor een groot deel van engineering zijn er normen 
en afspraken opgesteld, zoals de Eurocodes, met oog op de gewenste veiligheid en praktische toepasbaarheid.